Як славний наш Господь в Сіоні, -
Не можуть розказать уста;
Великий в небі Він на троні 
І на землі в малих квітках. 
І скрізь Господь велично дивний, 
І в ніч, і в день сіянням рівний.

Тебе Твій Агнець Всемогутній
Відображає завжди нам; 
І ми на арфі дзвінкострунній 
Тобі приносим фіміам.
Прийми з глибин сердець хваління, 
Подяку, славу й поклоніння. 

Ти сонцем всіх нас зігріваєш, 
Ти любиш, любиш, Боже, нас;
Ти хліб щодня нам посилаєш 
І з нами всюди, кожний час. 
Ти грішний світ не забуваєш, 
Святою ласкою тримаєш. 

Господь, хвала хай наша лине 
В Твої чудові небеса
І пісні наші безупинно
Хай ллються чисті, як роса. 
Тобі в серцях вівтар поставим, 
Тебе, Величний Боже, славим!